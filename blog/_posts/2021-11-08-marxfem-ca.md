---
layout: post
title: "IV Conferència Marxista Feminista"
ref: marxfem
thumbnail: /img/blog/2021/marxfem.png
lang: ca
summary: "Falten pocs dies per la IV Conferència Marxista Feminista. Comença l'11 de novembre!"
---

Entre l'11 i 13 de novembre de 2021, se celebrarà la [IV Conferència Marxista Feminista](https://marxfemconference.net/), enguany, en format virtual. La idea d'una conferència internacional marxista feminista sorgeix del grup del treball feminista del Berliner Institut für kritische Theorie (InkriT), al voltant de la figura de la sociòloga i filòsofa alemanya Frigga Haug. La Conferència d'enguany serà finançada i organitzada per Transform! Europe i la Universitat del País Basc (UPV/EHU), juntament amb la Fundació Iratzar, Critical Theory Bilbo-Barcelona (BIBA CT), l'Institut für kritische Theorie (InkriT), la Fundació Rosa Luxemburg i ParteHartuz.

<p align="center"><img src="/img/blog/2021/marxfem.png" alt="Marxfem conference logo" width="70%"></p>

La sòcia cofundadora de Col·lectivaT Özgür Güneş Öztürk és membre del comitè científic de la IV Conferència Marxista Feminista juntament amb Teresa Larruzea (Université Sorbonne Nouvelle, BIBA CT), Jule Goikoetxea (UPV/EHU, BIBA CT), Frigga Haug (InkriT), Gayatri Spivak (Columbia University). També treballa en el comitè d’organització de la conferència amb Elena Beloki (Iratzar Fundazioa), Teresa Larruzea (Université Sorbonne Nouvelle, BIBA CT), Jule Goikoetxea (EHU, BIBA CT), Heidi Ambrosch (Transform! Europe), Itziar Amunategi (Iratzar Fundazioa) e Idoia Zengotitabengoa (Iratzar Fundazioa).

En aquesta conferència participen ponents, pensadores i activistes feministes i marxistes molt conegudes en nivell internacional, entre elles, Christine Delphy, Nancy Fraser, Silvia Federici, Ochy Curiel, Lorena Cabnal i Ana Cecilia Dinerstein. I d'acord amb el format que s'ha donat en les plenàries, aquestes ponents debatran sobre diferents qüestions que ocupen les agendes feministes i marxistes de l'actualitat. A banda d'aquestes plenàries en què les feministes històriques conversaran entre elles, també hi ha organitzats quinze panels en els quals es podrà escoltar tan diferents col·lectius com ponències individuals de perfil divers: acadèmiques, activistes i sindicalistes, etc. amb la voluntat d'obrir la conferència en termes teòrics i de pràctica política.

La conferència és oberta a tots els públics. Per escoltar els diferents panels i plenàries no es requereix inscripció. Totes les actualitzacions sobre la conferència són a [la pàgina web de la conferència](https://marxfemconference.net/). 