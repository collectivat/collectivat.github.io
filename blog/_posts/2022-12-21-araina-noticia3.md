---
layout: post
title: "La Marató de veus de Projecte Araina recull 8 hores de gravacions d’un centenar de participants"
ref: araina2
thumbnail: /img/blog/2022/Marato-veus-vielha.png
lang: ca
summary: "L’activitat, celebrada en format presencial i virtual, va comptat amb persones de parla aranesa de diverses edats, registres i parlars."
---

<br>

<p align="center"><img src="/img/blog/2022/Marato-veus-vielha.png" alt="La Marató de veus de Projecte Araina recull 8 hores de gravacions d’un centenar de participants" width="100%"  style="margin:10px" ></p>

<iframe src="/player/player.html?file=/blog/audio/2022-12-21-araina-noticia3-enVeu.mp3&title=Escolta aquest article amb Catotron" type="text/html" width="100%" height="80px" frameborder="0" allowfullscreen></iframe>

El cap de setmana passat, la Marató de veus del [Projecte Araina, votzes en aranés](https://www.projecte-araina.org/) va recollir més de 8 hores de veu enregistrades en aranès d’un centenar de participants. L’activitat, celebrada en format presencial i virtual, va comptat amb **persones de parla aranesa de diverses edats, registres i parlars** que es van gravar llegint fins a 4.000 frases en aquesta varietat de la llengua occitana. 

Durant el matí de dissabte, les primeres persones voluntàries van donar la seva veu a la convocatòria presencial de la [Marató de veus](https://www.ccma.cat/tv3/alacarta/telenoticies/neix-el-projecte-araina-per-impulsar-que-la-tecnologia-parli-aranes/video/6192893/) al Conselh Generau d’Aran a Vielha. Col·lectivaT va fer una [presentació](https://www.youtube.com/watch?v=zMuyUKoZUl8&feature=youtu.be) de l’activitat i va convocar una [roda de premsa](https://www.youtube.com/watch?v=ZGZad7bmM5k&feature=youtu.be) per explicar els objectius del projecte amb les intervencions del lingüista computacional Alp Öktem, la investigadora Helena Torres i la docent d’aranès Maria José Fernández. La resta de cap de setmana, les persones voluntàries van continuar enregistrant la seva veu de manera virtual a través dels seus dispositius mòbils i ordinadors.


<p align="center"><img src="/img/blog/2022/Araina-roda-de-premsa.jpg" alt="Alp Öktem, Helena Torres i Maria José Fernández explicant els objectius del Projecte Araina" width="65%"></p>
<p align="center">Alp Öktem, Helena Torres i Maria José Fernández explicant els objectius del Projecte Araina</p>

## Cap a un corpus de veu massiu en aranès

La Marató de veus ha estat l’activitat principal del Projecte Araina per començar a crear el primer corpus de veu en aranès a partir de la participació col·lectiva, imprescindible per desenvolupar tecnologies de la parla. Després d’aquest cap de setmana, la web del projecte es mantindrà activa per ampliar el corpus i aconseguir suficients gravacions de veu en aranès, un mínim de 100 hores per poder crear els primers prototips de sistemes de la parla en aquesta llengua. 

Per enregistrar la seva veu, les persones participants han d’entrar al [web del projecte](https://www.projecte-araina.org/), seguir les instruccions de funcionament i llegir en veu alta diversos fragments de text que apareixen projectats a la seva pantalla. Tot aquest procés de recollida de veus es realitza a través de la plataforma oberta Common Voice de Mozilla tal com s’està fent amb el català que ja porta més de 2.700 hores de veus recollides en la plataforma.

## Participació diversa

<p align="center"><img src="/img/blog/2022/araina_stats.png" style="margin:10px" alt="diversos estadistics de la participacio de la marató" width="100%"></p>

A més de les 73 persones que van participar presencialment a l'esdeveniment a Vielha, 27 van enregistrar la seva veu des de casa seva durant el cap de setmana. Entre les 100 persones inscrites a la marató de veus, hem observat gent de totes les edats, majoritàriament entre els 50 i els 59 anys (30%). No només hem captat veus de parla nativa sinó també de persones que estan aprenent l’aranès, amb un 34% sobre el total. També hem vist que les persones que s'identifiquen amb un pronom femení (65%) han mostrat més interès en participar al projecte que les que s'identifiquen amb un pronom masculí (34%). L’1% restant correspon a participants que se senten identificades amb un altre gènere.

## La marató de veus a la premsa

La marató i el projecte en general van rebre molta cobertura positiva per part de diversos mitjans de comunicació durant i després de l'esdeveniment. Aquí teniu el recull que hem recopilat fins ara.

- [Neix el Projecte Araina per impulsar que la tecnologia parli aranès (TV3)](https://www.ccma.cat/tv3/alacarta/telenoticies/neix-el-projecte-araina-per-impulsar-que-la-tecnologia-parli-aranes/video/6192893/)
- [Campanya perquè la tecnologia parli en aranès (Catalunya Ràdio)](https://www.ccma.cat/catradio/alacarta/popap/campanya-perque-la-tecnologia-parli-en-aranes/audio/1156738/)
- [Eth Projècte Araina comence es enregistraments de votzes en aranés entà desvolopar tecnologies deth parlar (Llengua GenCat)](https://llengua.gencat.cat/oc/detalls/noticia/El-Projecte-Araina-inicia-lenregistrament-de-veus-en-aranes)
- [8 hores de veu enregistrades per un centenar d'aranesos per desenvolupar tecnologies de la parla (Lleida.com)](https://www.lleida.com/noticia_canal/8-hores-de-veu-enregistrades-un-centenar-daranesos-desenvolupar-tecnologies-de-la)
- [Araina, la iniciativa perquè la tecnologia entengui l’aranès (metadata.cat)](https://www.metadata.cat/noticia/2825/araina-iniciativa-desenvolupar-tecnologies-veu-aranes)
- [La Marató de veus del Projecte Araina recull 8 hores de gravacions d’un centenar de participants (RàdioSeu)](https://www.radioseu.cat/noticies/la-marato-de-veus-del-projecte-araina-recull-8-hores-de-gravacions-d2019un-centenar-de-participants)
- ['Araina', un projecte per incrementar la presència de l’aranès al món digital i de les tecnologies (Xarxanet)](https://xarxanet.org/cultural/noticies/un-projecte-incrementar-la-presencia-de-laranes-al-mon-digital-i-de-les)

## Cap a la representació de l'Aranès en la tecnologia del futur

El Projecte Araina està impulsat per la cooperativa Col·lectivaT amb la col·laboració de l’investigador de la Universitat de Lleida Jordi Suïls Subirà i de la investigadora Helena Torres Purroy, membres del Conselh Consultatiu der Aranés. Aquesta primer etapa del projecte està subvencionat pel Departament de Cultura de la Generalitat de Catalunya, en el marc de les “Subvencions per promoure el coneixement i l’ús de l’occità, aranès a l’Aran, a Catalunya”, i compta amb el suport del Conselh Generau d’Aran, Lo Congrès permanent de la llengua occitana i la fundació Mozilla. 

Si us interessa el desenvolupament de tecnologia lingüística en aranès i voleu col·laborar amb el Projecte Araina, poseu-vos en contacte amb nosaltres a [info@collectivat.cat](mailto:info@collectivat.cat).

<br>

<img align="left" src="/img/suport_gene_conselh.png" alt="amb suport de Departament de Cultura de Generalitat de Catalunya i Conselh Generau d'Aran" width="90%"/>


