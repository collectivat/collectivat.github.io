---
layout: post
title: "El terratrèmol a Turquia, Síria i Rojava: un desastre humà polític, no natural"
ref: terretremol
lang: ca
summary: "Des de Col·lectivaT ens posicionem en contra la gestió estatal i governamental que s’està fent del terratrèmol produït recentment al sud-est de Turquia i el nord de Síria i Rojava."
---

<br>

<p align="center"><img src="/img/blog/2023/6773875118_137b1bdf15_b.jpg" alt="Un edifici destruït pel terratrèmol amb cossos de salvament i seguretat" width="80%"  style="margin:10px" ></p>

<!-- <iframe src="/player/player.html?file=/blog/audio/2022-12-21-araina-noticia3-enVeu.mp3&title=Escolta aquest article amb Catotron" type="text/html" width="100%" allowfullscreen></iframe> -->

Des de Col·lectivaT ens posicionem en contra la gestió estatal i governamental que s’està fent del **terratrèmol produït recentment al sud-est de Turquia i el nord de Síria i Rojava**. Un dels moviments sísmics més forts que s’han registrat mai en aquesta regió, que ha matat més de 40.000 persones i ha deixat 300.000 desplaçades, devastant un territori densament poblat. Com a cooperativa que treballa per revertir les injustícies i desigualtats estructurals dels pobles, específicament en l’àmbit cultural i lingüístic però també de manera transversal, qüestionem el relat que atribueix les causes d’aquest desastre humà a factors naturals i assenyalem la **responsabilitat dels dirigents polítics en la seva causa, abordatge i resolució**. Com tota qüestió que té a veure amb l’ésser humà, aquest desastre és polític, i negar-ho ens porta a defensar el mateix discurs que utilitza l’estat turc actual, davant les persones que critiquen la inacció i incompetència del seu govern.

La obligació dels estats turc i siri és construir infraestructures adequades a la normativa: habitatges, hospitals, aeroports i carreteres que amb l’esfondrament d’edificis han fet inaccessibles les brigades de rescat. A Turquia, la Presidència de Gestió de Desastres i Emergències, fa temps que ha quedat buida, inadequada i gestionada per empleats públics que no tenen ni les competències, ni l’experiència i ni la formació per actuar ràpidament en aquesta mena de crisis humanitàries.

Com a ciutadania que paga els seus impostos, els pobles d’aquesta regió tenen dret a demanar que l’Estat i les institucions facin la seva feina, i si no la fan, han de rendir comptes. La relació de l'estat modern amb la ciutadania així ho requereix i, per tant, que s'intentin tancar les vies per exigir responsabilitats a l'Estat és una mostra de dictadura.

Davant d’aquesta situació, com tantes altres al llarg de la història, les capacitats solidàries que l'ordre social dominant intenta silenciar han passat a primer pla. **El desastre ha creat esquerdes en l’ordre establert i obre oportunitats perquè la vida s'organitzi d'una altra manera.** Durant setmanes hem vist la resposta de brigades i organitzacions locals i d’arreu del món per donar suport a les persones afectades pel terratrèmol, des del rescat de cossos sota les runes, fins la compra d’equipament i aliments per la seva supervivència.

Per això, compartim algunes **iniciatives que han llistat fons fiables de diverses organitzacions internacionals** que estan recollint diners per ajudar les víctimes, com les companyes de <a href="https://velvele.net/2023/02/10/how-can-you-help-turkey-syria-and-rojava-updating/" target="_blank">Velvele</a> i el <a href="https://www.ciemen.cat/emergencia-kurdistan/" target="_blank">CIEMEN</a>. Les persones que parlen llengües de les regions afectades també poden oferir suport en la **traducció d'informació i recursos per a la resposta humanitària** mitjançant la plataforma de <a href="https://clearglobal.org/turkey-syria-language-support/" target="_blank">Translators without Borders</a>.
