---
layout: post
title: "Les dones d’origen amazic a Catalunya narren la seva amaziguitat"
ref: dones-amazic
thumbnail: /img/blog/2023/dones_origen_amazic_catalunya_amaziguitat.png
lang: ca
summary: "Özgür Güneş participa en el primer estudi sobre dones d’origen amazic a Catalunya"
---

<br>

<p align="center"><img src="/img/blog/2023/dones_origen_amazic_catalunya_amaziguitat.png" alt="Portada de dossier Sempre he sentit forces que em diuen com he de ser. Les dones d’origen amazic a Catalunya narren la seva amaziguitat" width="100%"  style="margin:10px" >
</p>

<iframe src="/player/player.html?file=https://storage.googleapis.com/ttsreader/noticies.catotron.cat-2023-03-24-les-dones-dorigen-amazic-a-catalunya-narren-la-seva-amaziguitat-_2023-3-24_9-2-27.mp3&title=Escolta aquest article amb Catotron" type="text/html" width="100%" allowfullscreen></iframe>

## Özgür Güneş participa en el primer estudi sobre dones d’origen amazic a Catalunya

Aquesta setmana s’ha publicat el dossier <a href="https://www.nationalia.cat/documents/coldc_20_21_dones_amazigues_catalunya.pdf" target="_blank">Sempre he sentit forces que em diuen com he de ser. Les dones d’origen amazic a Catalunya narren la seva amaziguitat</a>, escrit per la nostra companya Özgür Güneş Öztürk i publicat pel CIEMEN i Nationalia.

El text, en què també hi han treballat Istar Montull Mussach i Elena Ferreiro Santos, és el **primer estudi fet a Catalunya centrat exclusivament en les dones d’origen amazic** que viuen al país. El seu contingut és fruit de dinou entrevistes a dones amazigues de Girona, Tortosa, Cornellà de Llobregat, Sabadell, Vic, Granollers i Lleida, amb orígens familiars al Rif, l’Alt Atles, Sus i Asàmmer (Marroc).  L’objectiu ha estat conèixer les seves vivències i comprendre la  naturalesa d’aquestes experiències, situant-les en el seu context social, polític i econòmic, per a identificar-ne les necessitats i demandes principals.
 
El diagnòstic amb les dones ha abordat qüestions de context com l’“eternitat” de la seva transició migratòria, la seva amaziguitat, els mecanismes de control social sobre les seves vides i els conflictes identitaris que sorgeixen a partir del fet de viure entre dos codis. A partir d’aquí, les dones han identificat obstacles com la  segregació urbana, la discriminació religiosa, la instrumentalització de la diferència o la manca de referents, i han expressat les necessitats, entre altres, de tenir més recursos i oportunitats (com ara la coneixença de la cultura del poble amazic i de les llengües catalana, castellana i amaziga), disposar d’espais propis en què puguin decidir per elles mateixes i incorporar polítiques i pràctiques antiracistes en l’administració. Més en general, les dones han apuntat a la  necessitat que socialment es valori i reconegui el seu bagatge social, cultural i polític i es promoguin espais de coneixement mutu.
 
L’estudi va fer-se entre l’octubre de 2020 i el desembre de 2021, i la redacció, revisió i edició es van dur a terme al llarg de 2022. L’equip de treball ha emprat la metodologia qualitativa i l’anàlisi de les dades recollides s’ha fet des d’una perspectiva feminista interseccional.
