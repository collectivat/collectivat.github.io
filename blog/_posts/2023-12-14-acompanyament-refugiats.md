---
layout: post
title: "Tanquem l’acompanyament les entitats Lleida pels Refugiats i Sàhara Ponent"
ref: acompanyament1
thumbnail: /img/blog/2023/acompanyament.png
lang: ca
summary: "Acabem l’any tancant un procés d’acompanyament a Lleida pels Refugiats i Sàhara Ponent, dues associacions agrupades sota la Coordinadora de Lleida."
---

<br>

<p align="center"><img src="/img/blog/2023/acompanyament.png" alt="Moments de acompanyament" width="100%" style="margin:10px" >
</p>

<!-- <iframe src="/player/player.html?file=https://storage.googleapis.com/ttsreader/noticies.catotron.cat-2023-08-22-fruita-amb-.mp3&title=Escolta aquest article amb Catotron" type="text/html" width="100%" height="80px" frameborder="0" allowfullscreen></iframe> -->

Des de Col·lectivaT, acabem l’any tancant un **procés d’acompanyament** a [Lleida pels Refugiats](https://lleidapelsrefugiats.com/) i [Sàhara Ponent](https://www.instagram.com/saharaponent/?hl=es), dues associacions agrupades sota la [Coordinadora de Lleida](https://www.coordinadora-ongd-lleida.cat/) compromeses amb el territori i la defensa dels drets humans, especialment de les persones refugiades i d'origen migrant. El procés, que vam començar el curs passat, ha consistit en dissenyar una **Planificació Estratègica Organitzacional** per a cadascuna de les associacions lleidetanes amb l‘objectiu de **consolidar la seva estructura i funcionament intern.** 

Com en tots els processos d’acompanyament i assessorament que duem a terme des de Col·lectivaT, la metodologia de treball que hem utilitzat es basa en la **participació activa de les membres de les entitats** per poder crear col·lectivament pautes estratègiques de cara al futur. Des d’aquest punt de partida i fins el final del procés, apliquem la **mirada feminista, antiracista i de drets humans**, un exercici que ens ajuda a revisar i qüestionar els plantejaments previs i reformular el que considerem necessari. Per traçar aquest full de ruta amb cadascuna de les entitats, hem definit la seva missió, visió i valors i hem concretat els diferents eixos i objectius estratègics i les principals línies d’acció a cinc anys vista.

Una vegada més, en aquest projecte hem comptat amb la nostra principal col·laboradora, Montse López Amat, llicenciada en Dret a la Universitat de Barcelona i Màster en Desenvolupament Internacional a la Universitat Politècnica de Catalunya. López té una llarga trajectòria en aquest camp com a consultora i coordinadora de projectes socioeducatius, formadora i dissenyadora de materials pedagògics i facilitadora de processos de planificació estratègica organitzacional.

Estem molt satisfetes del camí recorregut amb dues entitats **referents en la lluita antirracista i anticolonial**, que desenvolupen la seva activitat entre Catalunya i el territori ocupat del Sàhara Occidental. Des de Col·lectivaT considerem que és imprescindible **compartir valors i principis** amb les organitzacions amb qui treballem. Partir d’unes bases comunes per enfortir-nos, aprendre mútuament i poder continuar lluitant plegades per un món més just.

### Sobre la nostra col·laboradora

[Montse López Amat](https://www.instagram.com/monlopezamat/) és llicenciada en Dret a la Universitat de Barcelona i Màster en Desenvolupament Internacional a la Universitat Politècnica de Catalunya. És consultora i coordinadora de projectes socioeducatius, formadora i dissenyadora de materials pedagògics i facilitadora de processos de planificació estratègica organitzacional. Entre altres, ha col·laborat amb la Coordinadora d’ONGDs de Lleida i altres moviments solidaris, l’Ajuntament de Barcelona, l’Ajuntament de Rubí, l’Ajuntament de L’Hospitalet de Llobregat, l’Ajuntament de Tarragona i [LaFede.cat](https://lafede.cat/). Va ser cooperant internacional en una organització a Chiapas (Mèxic) primer com a formadora a grups de dones i joves i coordinadora, iniciant la ruta de planificació estratègica, i després com avaluadora. Es va iniciar en aquest sector com a part de l’equip de Formació de [SETEM-Catalunya](https://www.setem.org/catalunya/).