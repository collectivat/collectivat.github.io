---
layout: post
title: "Presentem una guia per transversalitzar la mirada de gènere en la docència"
ref: docent
thumbnail: /img/blog/2024/docent.png
lang: ca
summary: "Un treball elaborat per la nostra companya Özgür Günes Öztürk i la professora lectora Mariona Lladonosa, que ofereix propostes, exemples de bones pràctiques, recursos docents i eines de consulta que permeten transversalitzar la perspectiva de gènere en la docència i impulsar idees transformadores en aquest àmbit."
---

<br>

<p align="center"><img src="/img/blog/2024/docent.png" alt="Portada de Guia per a una Docència Universitària amb Perspectiva de Gènere en el grau de Treball Social" width="100%" style="margin:10px" >
</p>

<iframe src="/player/localplayer.html?file=https://storage.googleapis.com/ttsreader/nou.collectivat.cat-2024-02-08-presentem-una-guia-per-transversalitzar-la-mirada-de-genere-en-la-docencia-.mp3&title=Escolta aquest article amb enVeu" type="text/html" width="100%" height="80px" frameborder="0" allowfullscreen></iframe>

Volem compartir amb vosaltres la [Guia per a una Docència Universitària amb Perspectiva de Gènere en el grau de Treball Social](https://www.vives.org/book/treball-social-guies-per-a-una-docencia-universitaria-amb-perspectiva-de-genere/). Un treball elaborat per la nostra companya **Özgür Günes Öztürk** i la professora lectora **Mariona Lladonosa**, que ofereix propostes, exemples de bones pràctiques, recursos docents i eines de consulta que permeten **transversalitzar la perspectiva de gènere en la docència** i impulsar idees transformadores en aquest àmbit.

Volem donar a conèixer la guia per posar en valor la tasca de la coautora i sòcia de Col·lectivaT, i també per reivindicar l'aposta de la cooperativa de treballar amb **perspectiva feminista i antiracista**, de conèixer i valorar el rol del treball social, com a disciplina i àmbit professional que vetlla per l'**erradicació de les relacions i dinàmiques socials racistes i patriarcals**. Sabem que les professionals dels serveis socials en general, i les treballadores socials en particular, són les que afronten a primera línia els reptes d'atendre de forma adequada i eficient les necessitats específiques, derivades de la realitat de les dones i persones racialitzades. Això fa encara més imprescindible transversalitzar la perspectiva de gènere i antiraccista en la **formació de futures professionals**.

A més a més, considerem que la guia elaborada per Öztürk i Lladonosa també és un **recurs teòric i pràctic** per fer una **anàlisi de la realitat social** existent amb l'objectiu de comprendre els **mecanismes de discriminació, opressió i diferència**, cosa que la fa útil també per a totes aquelles entitats que ofereixen formacions i capacitació sobre aquestes qüestions.