---
layout: post
title: "Marató Lingüística Awal per promoure la presència de l’amazic a l’espai digital"
ref: maratoawal
thumbnail: /img/blog/2024/awal-marato.png
lang: ca
summary: "El 27 de febrer d’11:00 a 20:00h organitzem la primera jornada intensiva per recollir traduccions i gravacions en amazic de forma col·lectiva"
---

<br>

<p align="center"><img src="/img/blog/2024/awal-marato.png" alt="Convocada a Marató Lingüística Awal" width="100%" style="margin:10px" >
</p>

<iframe src="/player/localplayer.html?file=https://storage.googleapis.com/ttsreader/nou.collectivat.cat-2024-01-22-awal-obrim-pas-a-lamazic-en-lespai-digital-.mp3&title=Escolta aquest article amb enVeu" type="text/html" width="100%" height="80px" frameborder="0" allowfullscreen></iframe>

El proper dissabte 17 de febrer, organitzem la <a href="https://www.facebook.com/events/952971629738855" target="_blank">**Marató Lingüística Awal**</a>, un espai per **recollir dades escrites i orals en la llengua amaziga i promoure la seva presència a l'àmbit digital**. L’activitat, que tindrà lloc **d’11:00 a 20:00h a la seu d’El CIEMEN** (<a href="https://maps.app.goo.gl/wFYK1ZjtwgePPiw4A" target="_blank">c/ Rocafort, 242 bis, 2n, Barcelona</a>), és la primera que s’organitza per promoure la creació d’eines digitals de codi obert en amazic i forma part del projecte Awal liderat per El _Centre Internacional Escarré per a les Minories Ètniques i les Nacions (CIEMEN)_, Col·lectivaT i la _Casa Amaziga de Catalunya_.

La trobada va dirigida a persones amazigoparlants de tots els gèneres, edats i variants dialectals per fer un **intensiu de** **traduccions i gravacions de forma col·lectiva**. Durant la marató, les assistents hauran de traduir frases curtes des de/a l'amazic, validar traduccions d'altres persones i enregistrar la seva veu per contribuir a augmentar les dades de parla. Per a participar-hi, les col·laboradores hauran de portar el seu telèfon intel·ligent o ordinador portàtil i connectar-se al <a href="https://awaldigital.org/" target="_blank">web d’Awal</a> i <a href="https://commonvoice.mozilla.org/zgh" target="_blank">Common Voice</a> on quedaran totes les aportacions enregistrades. Les instruccions per registrar-se i contribuir al projecte estan explicades al mateix web i amb més detall en un <a href="https://www.facebook.com/share/v/Lipk2JTPHYXov6BP/" target="_blank">vídeo explicatiu</a>.

En tot moment oferirem **suport lingüístic** per resoldre els dubtes que sorgeixin amb l’amazic, per les diferències entre el llenguatge quotidià i l’estandaritzat. També rebran **assistència tècnica**  les persones que no estan tan familiaritzades amb les eines digitals, tot contribuint a pal·liar les **desigualtats pròpies de la bretxa digital**. Les persones que no puguin assistir a l'esdeveniment podran fer les seves contribucions des de casa i unir-se virtualment a la trobada. Durant el dia, obrirem un espai virtual de consultes, per a preguntar qualsevol dubte que els sorgeixi i compartir amb altres col·laboradores.

La iniciativa és una gran oportunitat per **construir comunitat, millorar les habilitats lingüístiques de les assistents i fer un impacte significatiu en la presència digital de l'amazic**. Us animem a totes les amazigoparlants a participar de la jornada i el projecte, compartir el vostre progrés i sumar-vos al moviment! 

[**Apunteu-vos a l'esdeveniment**](https://www.facebook.com/events/952971629738855) i **seguiu totes les novetats** d’Awal a través de les xarxes socials de <a href="https://twitter.com/Awaldigital" target="_blank">Twitter</a>, <a href="https://www.instagram.com/awaldigital/" target="_blank">Instagram</a>, <a href="https://www.facebook.com/aawaldigital" target="_blank">Facebook</a> i <a href="https://t.me/awaldigital" target="_blank">Telegram</a>.

