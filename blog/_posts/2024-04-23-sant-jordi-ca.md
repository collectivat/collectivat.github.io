---
layout: post
title: "Les traductores, imprescindibles perquè els llibres viatgin arreu"
ref: santjordi24
thumbnail: /img/blog/2024/ara-moment.png
lang: ca
summary: "Aquest Sant Jordi trobareu a les llibreries l’últim llibre traduït per la nostra companya Pelin Doğan: Ara és el nostre moment: sexe, raça, classe i cura de les persones i el planeta."
---

<br>

<p align="center"><img src="/img/blog/2024/ara-moment.png" alt="Portada del libro Ara és el nostre moment: sexe, raça, classe i cura de les persones i el planeta" width="75%" style="margin:10px" >
</p>

<iframe src="/player/localplayer.html?file=https://storage.googleapis.com/ttsreader/nou.collectivat.cat-2024-04-23-les-traductores-imprescindibles-perque-els-llibres-viatgin-arreu-.mp3&title=Escolta aquest article amb enVeu" type="text/html" width="100%" height="80px" frameborder="0" allowfullscreen></iframe>

<!-- <p><iframe id='myIframe' type='text/html' allowfullscreen='' width='100%' height='75px' frameborder='0'></iframe>
<script>
var pageurl = 'https://collectivat.cat/blog/2024-01-22-awal-ca/';
var playerurl = 'https://collectivat.cat/player/player.html';
var title = 'Escolta aquest article amb enVeu';
var lang= 'ca';
document.getElementById('myIframe').src = playerurl+'?title='+title+'&pageurl='+pageurl+'&lang='+lang;
</script></p> -->

<br>

Aquest Sant Jordi trobareu a les llibreries l’últim llibre traduït per la nostra companya Pelin Doğan: [Ara és el nostre moment: sexe, raça, classe i cura de les persones i el planeta](https://tigredepaper.cat/ca/cataleg/ara-es-el-nostre-moment). Escrit per l’autora feminista, socialista i antiracista Selma James, il·lustrat per Ra Malazo i editat per Tigre de Paper, posa en valor les tasques reproductives de les dones que permeten la reproducció de tota la espècie humana i assenyala la importància de respondre i organitzar-nos davant d’aquesta realitat. Una proposta política per avançar cap a una societat més justa i equitativa, on posem en comú tot el coneixement adquirit per les lluites socials de les darreres dècades i construïm punts de trobada abans que el capitalisme devori del tot el planeta i les nostres vides.

En una data com avui, on els carrers s’ompliran de llibres de tots els gèneres i per a totes les edats, **volem posar en valor els oficis de traducció i correcció** en el món editorial. Una feina imprescindible perquè els llibres viatgin, perquè els sabers i coneixements que neixen a un indret en forma d’històries, relats i propostes literàries puguin arribar a molts altres territoris, estendre’s arreu. Volem dignificar aquesta tasca, sovint invisible sota grans títols i autories, precaritzada i menystinguda. Una tasca que implica hores i hores de dedicació per interpretar i adaptar els continguts d’una llengua a una altra i corregir-ne les errades, enriquint també la llengua de destí. Un art del que totes gaudim encara que poques vegades reconeixem.

Sense les traductores i les correctores el pensament quedaria estancat als territoris d’origen i en l’època de la seva creació. Per això avui compartim el nostre orgull per la feina de traducció de la nostra companya, responsable de l’eix de serveis lingüístics de Col·lectivaT, i **us animem a llegir** Ara és el nostre moment! També us **recomanem altres títols** amb els que ha treballat Doğan, tots ells al voltant de la crítica social i la defensa de les llibertats i els drets col·lectius: [Istanbu](https://periscopi.cat/llibre/antipoda/istanbul-istanbul?highlight=WyJpc3RhbmJ1bCIsImlzdGFuYnVsIl0=)[l Istanbul](https://periscopi.cat/llibre/antipoda/istanbul-istanbul?highlight=WyJpc3RhbmJ1bCIsImlzdGFuYnVsIl0=), de Burhan Sönmez per Edicions Periscopi; [Terra de ningú](https://pol-len.cat/llibres/perspectives-feministes-sobre-la-independencia/), de vàries autores (entre elles Özgür Güneş Öztürk, també companya de la cooperativa) amb Pol·len Edicions, i [Arrestados](https://descontrol.cat/portfolio/arrestados/), de Can Dündar amb Descontrol.
