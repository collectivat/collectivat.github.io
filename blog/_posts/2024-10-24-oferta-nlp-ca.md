---
layout: post
title: "Oferta de Feina: Enginyer/a de Processament del Llenguatge Natural a Col·lectivaT"
ref: enginyernlp
thumbnail: 
lang: ca
summary: "Uneix-te al nostre equip per desenvolupar projectes innovadors de PLN amb impacte social: chatbots educatius, tecnologies de veu i eines per a llengües minoritzades! "
---

<br>

**Durada del contracte:** Indefinit, període de prova de 6 mesos

**Hores:** Dedicació de 50%-75% (20 o 30 hores setmanals)

**Ubicació:** Barcelona

### Sobre Col·lectivaT

Col·lectivaT és una cooperativa de treball sense ànim de lucre amb seu a Barcelona, formada per professionals amb antecedents migratoris. Ens especialitzem en recerca social, serveis lingüístics i tecnologies lingüístiques. La nostra missió és **fer accessibles els recursos, eines i productes de coneixement lingüístic, tecnològic i social a pobles i comunitats marginades**.

L’eix tecnològic de Col·lectivaT dona suport a aquesta missió desenvolupant tecnologies de **Processament del Llenguatge Natural (PLN)** per a llengües subrepresentades en el paisatge digital. El nostre portafoli inclou treball en **llengües minoritzades** i en perill d’extinció com el català, l’amazic, el judeoespanyol, el gallec i l’occità aranès.

### Rol

En aquest rol, t'uniràs a l'equip en creixement de Col·lectivaT per treballar en projectes innovadors que impliquen el **Processament del Llenguatge Natural (PLN)**, amb un fort enfocament en **llengües marginalitzades**. El projecte principal implicarà **desenvolupar i refinar un bot conversacional dissenyat per donar suport a l'educació en català**. Experimentaràs amb l'afinament i la integració de tecnologies de **Reconeixement Automàtic de la Parla (RAP), Models de Llenguatge Grans (MLG) i Text a Veu (TaV)** per crear converses atractives en temps real que contribueixin a l'impacte educatiu i social.

Més enllà d'això, tindràs l'oportunitat de treballar en altres iniciatives que s'alineen amb la missió de Col·lectivaT, com ara:

- Desenvolupar **prototips innovadors** que serveixen als propòsits socials, amb èmfasi en la promoció de l'educació lingüística i l'accessibilitat.
    
- Avançar en la **digitalització de llengües infrarepresentades**, mitjançant la creació i el refinament de conjunts de dades i eines de codi obert.
    
- Col·laborar amb **un equip organitzat democràticament** en projectes significatius que empoderen, a través de la tecnologia, les comunitats marginalitzades.

### Responsabilitats

-   Enginyeria i processament de dades (text i veu)
    
-   Crear i mantenir models de llenguatge i aplicacions (principalment text a veu)
    
-   Integrar MLGs privatius i/o de codi obert amb pipelines RAG
    
-   Assistir en processos de prova per a models de llenguatge i aplicacions, assegurant el rendiment, la precisió i la satisfacció de l'usuari
    
-   Proporcionar suport de programació per a prototipatge
    
-   Assessorar sobre l'arquitectura de desplegament
    
-   Desenvolupar i mantenir APIs de serveis lingüístics
    
-   Participar en reunions de projectes i de la cooperativa, i assistir l'equip en responsabilitats cooperatives quan sigui necessari
    
-   Aquestes responsabilitats són aproximades i poden canviar amb el temps.

### Entorn de treball

La persona seleccionada serà mentoritzada pel responsable de l’eix tecnològic, amb doctorat i 10 anys d'experiència en tecnologies llingüístiques. S'anima a les candidates a aportar la seva iniciativa i creativitat als projectes.

Tot i que s'espera que la candidata treballi principalment a les oficines de Col·lectivaT a Bloc4BCN, es poden adoptar acords de treball híbrid si s’escau.

### Requisits

-   Grau en informàtica o  matemàtica preferiblement amb Màster o TFG centrat en aprenentatge automàtic i/o PLN
    
-   Habilitats de programació sòlides en Python, Linux, git, docker
    
-   Experiència en projectes d'aprenentatge automàtic demostrable mitjançant repositoris de codi obert i/o aplicacions de demostració
    
-   Familiaritat amb conceptes d'aprenentatge automàtic, especialment al voltant del processament del llenguatge natural
    
-   Alt domini del català i l'anglès
    
-   Mentalitat innovadora i cooperativa

### Qualitats desitjables que es valoraràn

-   Màster amb especialització en aprenentatge automàtic i PLN
    
-   Un portfoli de GitHub i/o HuggingFace amb projectes de programació personals
    
-   Experiència amb projectes integrats amb MLG amb pipelines RAG
    
-   Experiència en l'entrenament de models de text a veu (TaV)
    
-   Entusiasme per les llengües
    
-   Experiència en desenvolupament d'APIs
    
-   Coneixements d'administració de sistemes
    
-   Experiència en desenvolupament d'aplicacions web i front-end
    
-   Familiaritat amb l'economia social i solidària i compartir els seus valors
    
-   Experiència amb metodologies Agile/Scrum

### Què oferim

-   Contracte laboral indefinit amb jornada reduïda de 20 o 30 hores setmanals. La jornada s'establirà segons la capacitat del candidat i la càrrega de projectes de la cooperativa a l'inici de la contractació.
    
-   Període de prova: 6 mesos.
    
-   Salari de 27.000€ bruts anuals per jornada completa, ajustat proporcionalment a la jornada acordada.
    
-   Possibilitat d'horari flexible (a concordar) i teletreball parcial.
    
-   Incorporació immediata.
    
-   Oportunitat d'incorporació com a soci/a treballador/a de la cooperativa després d'un any.
    
-   Ambient de treball col·laboratiu i innovador en una organització compromesa amb l'impacte social.
    
-   Formació contínua i oportunitats de creixement professional en el camp de les tecnologies lingüístiques.
    
Les persones interessades en treballar amb Col·lectivaT, heu d’enviar CV i carta de motivació a [**info@collectivat.cat**](mailto:info@collectivat.cat), indicant a l’assumpte “Enginyer/a PNL”.

Col·lectivaT està compromesa amb la diversitat i la inclusió. Encoratgem les candidatures de persones de tots els gèneres i orígens, particularment aquelles de comunitats subrepresentades.
